---
title: Convertire un problema o una richiesta in un progetto
description: Scopri come rivedere le informazioni di una richiesta, selezionare il modello di progetto corretto e convertire una richiesta in un progetto.
activity: use
feature: Work Management
thumbnail: 340343.jpeg
type: Tutorial
role: User
level: Intermediate
team: Technical Marketing
jira: KT-9723
exl-id: 5095d6bb-2721-47f1-be52-8e43d3edb2fd
doc-type: video
source-git-commit: 060ceb14d274e8b2ad080c1f58290a2c5769e007
workflow-type: ht
source-wordcount: '416'
ht-degree: 100%

---

# Convertire un problema o una richiesta in un progetto

In questo video scoprirai come:

* Esaminare le informazioni fornite con la richiesta
* Selezionare il modello di progetto appropriato
* Completare la conversione da richiesta a progetto

>[!VIDEO](https://video.tv.adobe.com/v/340343/?quality=12&learn=on)

## Cosa devi sapere sulla sezione [!UICONTROL Opzioni]

La sezione [!UICONTROL Opzioni] potrebbe essere stata nascosta dall’amministratore di sistema per fare sì che vengano utilizzate solo le impostazioni predefinite che ha impostato. Se la sezione [!UICONTROL Opzioni] è visualizzata, ecco il significato delle opzioni:

**Mantieni il problema originale e collegane la risoluzione al progetto**

Se questa opzione è selezionata, il problema originale verrà contrassegnato come risolto una volta completato il progetto. Se questa opzione **non** è selezionata, il problema originale verrà eliminato al momento della creazione del progetto.

**Consenti a (nome utente) di aver accesso al progetto**

Se questa opzione è selezionata, alla persona che ha effettuato la richiesta (o per conto di chi è stata effettuata la richiesta) verranno automaticamente assegnati i diritti di accesso al nuovo progetto una volta creato. Se questa opzione **non** è selezionata, non verrà assegnato automaticamente alcun diritto.

![Immagine della schermata di un progetto che mostra le opzioni di conversione](assets/conversion-options.png)


## Gestire le informazioni durante il processo di conversione

Per il trasferimento dei dati del modulo personalizzato è necessario uno dei seguenti requisiti:

* Più copie dello stesso modulo personalizzato: una per il problema e una per l’attività o il progetto. I campi dei moduli personalizzati devono corrispondere esattamente, in modo che le informazioni possano essere trasferite da un modulo personalizzato all’altro.

* È possibile utilizzare un singolo modulo personalizzato in cui vengono selezionati tutti gli oggetti problema, attività e/o progetto. Con questo metodo, è sufficiente creare e gestire i campi personalizzati in un unico modulo personalizzato. Questo è molto più semplice che avere più copie dello stesso modulo, ma entrambi i metodi funzioneranno.

Se in un modello di progetto viene incluso un modulo personalizzato, quest’ultimo verrà assegnato automaticamente quando il modello viene selezionato nel processo di conversione.

## Convertire un problema in un’attività o un progetto da un elenco di problemi

Per velocizzare il lavoro e agevolare la conversione dei problemi in un ambiente dal ritmo di lavoro serrato, puoi convertire un problema in un’attività o un progetto da qualsiasi elenco di problemi presente in un progetto, in un rapporto o in una dashboard. Seleziona un problema e fai clic sul menu con i 3 punti che viene visualizzato.

![Immagine della schermata di un progetto che mostra le opzioni di conversione di un problema](assets/convert-from-a-list.png)
