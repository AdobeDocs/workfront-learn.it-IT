---
title: Analizzare e pianificare lo sviluppo di una strategia [!UICONTROL Workfront DAM]
description: Scopri come analizzare e pianificare lo sviluppo di una strategia [!UICONTROL Workfront DAM].
activity: use
team: Technical Marketing
feature: Digital Content and Documents
type: Tutorial
role: Admin
level: Intermediate
jira: KT-10086
exl-id: f2132b79-5d36-4f5a-b06b-9cefa3d2ff7f
source-git-commit: 6c31f8d2e98ad8cd1880cd03ec0b0e6c0fd9ec09
workflow-type: ht
source-wordcount: '404'
ht-degree: 100%

---

# Analizzare e pianificare lo sviluppo di una strategia [!UICONTROL Workfront DAM]

Prima di iniziare la configurazione di [!UICONTROL Workfront DAM] per la tua organizzazione, è fondamentale stabilire una strategia organizzativa e una strategia sull’uso di metadati o parole chiave.

Analizza attentamente i processi del flusso di lavoro in modo da raggiungere i tuoi obiettivi [!UICONTROL DAM]. Le risorse organizzate e ben annotate sono la chiave per l’usabilità di [!UICONTROL Worfront DAM], la sua adozione da parte degli utenti e il successo complessivo con [!UICONTROL Workfront DAM].

[!DNL Workfront] consiglia di rivedere quanto segue:

* **Identificare gli obiettivi**: la tua organizzazione deve sapere cosa vuole ottenere con [!UICONTROL Workfront DAM] affinché le configurazioni vengano eseguite correttamente e l’adozione da parte degli utenti abbia successo. Osserva i processi correnti e identifica i passaggi ancora necessari e quelli da modificare.
* **Struttura delle cartelle**: la struttura delle cartelle corrisponde al modo in cui le risorse in [!UICONTROL DAM] vengono organizzate. Le cartelle saranno organizzate per progetto, reparto, anno o per altre categorie? Le cartelle indicano in che modo gli utenti possono accedere alle risorse, quindi è importante tenerlo presente. Inoltre, una struttura di cartelle ben organizzata può facilitare la ricerca delle risorse.
* **Schema di metadati**: lo schema è un set di campi di metadati utilizzati sulle risorse in [!UICONTROL Workfront DAM]. Questi campi possono includere copyright, creatore e posizione. Se utilizzi applicazioni di terze parti per aggiungere metadati, considera come mappare questi campi in [!UICONTROL Workfront DAM].
* **Tassonomia delle parole chiave**: le parole chiave sono parole descrittive relative a una risorsa. Una tassonomia è un elenco predefinito di termini che gli utenti possono selezionare per aggiungere parole chiave alle risorse. Una tassonomia è fondamentale per mantenere il controllo e la coerenza nell’utilizzo delle parole chiave.
* **Processi del flusso di lavoro**: un altro passo fondamentale per l’utilizzo efficace di [!UICONTROL Workfront DAM] consiste nello stabilire i processi dei flussi di lavoro per la tua organizzazione. Questo va oltre il semplice fatto di chi carica le risorse. Alcuni aspetti da considerare (questo elenco non è esaustivo):

   * In quali cartelle devono essere caricate le risorse?
   * Quali campi di metadati sono necessari per ogni risorsa?
   * I metadati vengono aggiunti prima o dopo il caricamento?
   * Chi può caricare le risorse?
   * Chi può aggiungere i metadati?
   * È obbligatorio utilizzare una tassonomia di parole chiave? Oppure gli utenti possono aggiungere altre parole chiave?
   * Quali sono le best practice per l’aggiunta di metadati? Come vengono formattate le date? Deve essere inserito il nome dell’azienda o del cliente?
   * In che modo i nuovi utenti ottengono accesso a [!UICONTROL Workfront DAM]?

Per un successo a lungo termine, è fondamentale pianificare diversi aspetti: la struttura del sistema prima di iniziare le configurazioni, lo schema dei metadati, la formazione degli utenti finali e la manutenzione continua.
