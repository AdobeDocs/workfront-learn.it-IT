---
title: Gestire il lavoro come team Kanban
description: Scopri come gestire il lavoro e il tuo team tramite la pagina dei team Kanban.
feature: Agile
role: Admin, Leader, User
level: Intermediate
jira: KT-10888
thumbnail: manage-work-kanban.png
exl-id: 05656ae0-46b2-4034-ac25-d936090d134c
source-git-commit: a25a49e59ca483246271214886ea4dc9c10e8d66
workflow-type: ht
source-wordcount: '392'
ht-degree: 100%

---

# Gestire il lavoro come team Kanban

Gestisci il lavoro come un team Kanban
Aggiungi storie al backlog Kanban
Sono disponibili diversi modi in cui puoi aggiungere storie al backlog del team di marketing creativo.

Il team può aggiungere storie direttamente dal proprio backlog.
È inoltre possibile assegnare al team attività di un progetto. Se delle richieste vengono indirizzate al team di marketing creativo, queste vengono visualizzate nella scheda Richieste del team. Ogni richiesta verrà visualizzata nel backlog del team se quest’ultimo la seleziona e la converte in storia.


## Utilizzo della board di Kanban

Dopo aver assegnato la priorità alle storie nel backlog, è il momento di passare alla board di Kanban. Per effettuare delle assegnazioni, trascina nella scheda della storia gli avatar dei membri del gruppo che lavoreranno a quella storia.


Man mano che le storie progrediscono, il team le passerà allo stato appropriato nello storyboard. I membri del gruppo possono utilizzare i contrassegni Kanban per indicare se una storia è in corso, bloccata o pronta per la fase successiva. Questo comunica ad altri membri del team quali elementi di lavoro sono in linea con le tempistiche previste e se sono pronti per la fase successiva.

![Schede Kanban](assets/kanban-01.png)

I membri del gruppo possono inoltre apportare aggiornamenti alle schede direttamente nello storyboard per rispecchiare le modifiche in elementi quali descrizione, stato o priorità. A tale scopo, l’utente fa clic sul menu a discesa in una scheda della storia e apporta le modifiche desiderate nel campo appropriato [1].

![Stato scheda Kanban](assets/kanban-02.png)

## Esecuzione di una storia Kanban

Osserva che in questo caso il limite di Lavoro in corso è di cinque storie. Osservando la bacheca, puoi vedere che quando si spostano le attività nelle colonne di stato, il numero di attività in ciascuna corsia viene riportato in alto a destra di ogni colonna di stato.

![Limiti di Lavoro in corso in Kanban](assets/kanban-03.png)

Se in una colonna di stato viene superato il limite corrispondente ai lavori nuovi o in corso, un messaggio di errore indica che è stato superato il limite di lavori in corso.

![Superamento dei limiti di Lavoro in corso](assets/kanban-04.png)

Se il team decide di poter gestire più o meno elementi alla volta, tu e gli altri membri del gruppo con diritti di modifica potete modificare il numero di lavori in corso direttamente dallo storyboard facendo clic sul numero corrispondente e modificandolo per rispecchiare la nuova decisione.
