---
title: Best practice - Onboarding e adozione
description: Scopri le best practice consigliate dagli esperti di Adobe Workfront per l’onboarding degli utenti in Workfront e per come aumentare il tasso di adozione da parte degli utenti.
feature: Get Started with Workfront
role: Admin, Leader, User
level: Beginner
jira: KT-10915
exl-id: 2e874e41-9ec8-47f9-afea-c99be65f9838
source-git-commit: a7baac7e1bf18c454d1ddb8980898159a3802866
workflow-type: ht
source-wordcount: '1055'
ht-degree: 100%

---

# Best practice - Onboarding e adozione

## Che cos’è una “best practice” di Adobe Workfront?

Le best practice sono linee guida che rappresentano una linea d’azione efficace ed efficiente; sono facilmente adottabili da te e dagli utenti della tua azienda; e possono essere replicate con successo in tutta l’organizzazione.

Mentre esamini questi consigli, tieni presente che alcune best practice di Workfront sono universali mentre altre potrebbero essere più specifiche per un dato argomento. Utilizza queste best practice come una base comune per le impostazioni e l’utilizzo del sistema Workfront.

## Esplorazione di questa pagina

Mentre scorri questa pagina, troverai innanzitutto un elenco di alto livello di tutte le best practice per questo argomento. Questo ti consente di rivedere i consigli senza entrare nei dettagli del “perché”.

La sezione “Perché queste sono best practice?”, che si trova dopo l’elenco di alto livello, fornisce maggiori dettagli su alcune delle best practice e sul motivo per cui sono considerate un processo, uno strumento ecc. da implementare con la tua istanza di Workfront.

</br>
</br>

## Best practice per l’onboarding e l’adozione

* Assicurati di dedicare almeno 1 ora al mese a comunicare il “Perché?” quando viene implementato un nuovo processo o un nuovo software, ad esempio Adobe Workfront.

* Prima di creare video o guide di formazione, controlla cosa è disponibile su Experience League.

* Fin dall’inizio, assegna il tempo necessario per sessioni di formazione regolari sia per i nuovi utenti sia per quelli esistenti, per aiutarli ad ampliare la loro conoscenza di Workfront.

* Definisci e crea l’infrastruttura per un consiglio di gestione per Workfront e assicurati di disporre delle risorse necessarie per tale consiglio.

* Inizia con un processo di base e seguilo lentamente per aumentarne l’adozione da parte degli utenti. Non cercare di rendere il sistema o il nuovo processo qualcosa che sia adatto a tutti.

* Utilizza i tuoi diagrammi di processo per supportare le conversazioni nei casi in cui ci sono difficoltà nell’adozione.

* Stabilisci un centro di eccellenza Workfront per informare le best practice aziendali tramite Workfront.

* Utilizza la community di Experience League.

* Definisci standard o aspettative per gli utenti e assicurati che la dirigenza supporti tali aspettative.

</br>
</br>


## Perché queste sono best practice?

**Best practice**

Assicurati di dedicare almeno 1 ora al mese a comunicare il “Perché?” quando viene implementato un nuovo processo o un nuovo software, ad esempio Adobe Workfront.

**Ecco perché**

Trasmetti messaggi semplici e a cadenza regolare. Assicurati di comunicare chiaramente a utenti, team e reparti quali sono gli obiettivi e i risultati previsti per l’implementazione di Workfront, i vantaggi per i singoli utenti e perché è importante non solo per te, ma per l’organizzazione nel suo complesso.

Queste iniziative di comunicazione creano consapevolezza tra gli utenti e forniscono la base per un piano che consenta di ricollegare il lavoro alla strategia. Per un’implementazione di successo, è fondamentale assicurarsi che tutto il team comprenda come Workfront supporti la visione e la mission generali dell’organizzazione.

</br>
</br>

**Best practice**

Prima di creare video o guide di formazione, controlla cosa è disponibile su Experience League.

**Ecco perché**

Se non devi creare corsi di formazione per i tuoi utenti su Workfront, non farlo. Naturalmente puoi creare i tuoi materiali di formazione, ma se non hai il tempo di prepararli o il budget per acquistarli, su Experience League puoi trovare ottime risorse per i tuoi utenti, a prescindere dal loro ruolo.

Inoltre, consulta la pagina Guida introduttiva dove puoi trovare corsi di base utili per iniziare a usare Workfront.

</br>
</br>

**Best practice**

Definisci e crea l’infrastruttura per un consiglio di gestione per Workfront e assicurati di disporre delle risorse necessarie per tale consiglio.

**Ecco perché**

Poiché sono tanti i team che contribuiscono al successo complessivo della tua organizzazione, è importante che tutti seguano determinati standard volti a garantire l’eccellenza operativa. Tutto questo viene fatto dal consiglio di gestione, composto da persone che hanno una voce al tavolo decisionale, che comprendono le iniziative strategiche dell’azienda e che possono adoperarsi per raggiungere obiettivi comuni.

Il più delle volte, il consiglio sarà costituito da:

* Amministratori di sistema
* Amministratori di gruppi
* Utenti esperti
* Utenti avanzati


A ogni utente devono essere assegnati un ruolo e delle responsabilità che aiutino a monitorare le principali procedure dell’infrastruttura, come la comunicazione, l’istruzione, il miglioramento dei processi o il reporting.

Per ulteriori informazioni, consulta l’articolo “System Administrator Best Practices – Knowing Your People” in Experience League.

</br>
</br>

**Best practice**

Utilizza i tuoi diagrammi di processo per supportare le conversazioni nei casi in cui ci sono difficoltà nell’adozione.

**Ecco perché**

La condivisione di diagrammi di processo con i manager del personale e gli utenti offre loro uno sguardo dietro le quinte sul motivo per cui le cose sono state costruite in un certo modo in Workfront. Questo crea una buona comprensione di base del perché alcuni strumenti vengono utilizzati in modi specifici e altri non vengono ancora utilizzati.

Inoltre, gli utenti possono comprendere come il lavoro che svolgono viene acquisito e misurato in Workfront e come la direzione può riconoscere quindi i vantaggi del lavoro per l’azienda e il suo successo.

</br>
</br>

**Best practice**

Stabilisci un centro di eccellenza Workfront per informare le best practice aziendali tramite Workfront.

**Ecco perché**

Il centro di eccellenza Workfront è composto da esperti in materia (PMI) che aiutano a definire le best practice organizzative e aiutano i team di supporto a comprendere cosa sono e perché.

</br>
</br>

**Best practice**

Utilizza la community di Experience League.

**Ecco perché**

La community di Experience League offre l’opportunità di fare domande e ricevere consigli su tutto ciò che riguarda Workfront e il lavoro. Anche se non si desidera partecipare alle discussioni, è possibile consultare la pagina per trovare informazioni su argomenti di interesse o con cui si ha difficoltà a interagire.

</br>
</br>


**Best practice**

Definisci standard o aspettative per gli utenti e assicurati che la dirigenza supporti tali aspettative.

**Ecco perché**

È importante che agli utenti vengano chiarite le aspettative in modo che sappiano qual è l’obiettivo di Workfront e dove possono contribuire per soddisfare tali aspettative. È altrettanto importante che sappiano che dietro a questi standard c’è la dirigenza.


Assicurati che la leadership invii comunicazioni in cui dichiara il proprio supporto.

</br>
</br>


**Best practice**

Crea e implementa un sondaggio sull’adozione per gli utenti, per comprendere meglio dove trovano difficoltà e dove comprendono il valore

**Ecco perché**

I nostri clienti di maggior successo raccolgono feedback con cadenza regolare per capire cosa potrebbe ostacolare una migliore adozione della soluzione Workfront. La raccolta dei dati di feedback consentirà agli amministratori di trovare le risorse giuste per apportare miglioramenti. La presente Guida ai sondaggi sull’adozione descrive le fasi di esecuzione, misurazione, pianificazione e revisione nella conduzione di un sondaggio sugli utenti di Workfront.

[Scarica la Guida ai sondaggi sull’adozione di Workfront](../assets/adoption-survey.pdf)

