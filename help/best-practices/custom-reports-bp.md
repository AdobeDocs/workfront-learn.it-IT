---
title: Best practice - Rapporti personalizzati
description: Esplora le best practice consigliate dagli esperti di Adobe Workfront in merito alla configurazione, alla gestione e all’utilizzo delle dashboard di Workfront.
feature: Reports and Dashboards
role: Admin, Leader, User
level: Beginner
jira: KT-10908
exl-id: 780b80fc-0f7e-41e2-8c6b-455d91642631
source-git-commit: 0c822b5be5272c5b638039d83294b00d25c32141
workflow-type: ht
source-wordcount: '620'
ht-degree: 100%

---

# Best practice - Rapporti personalizzati

## Che cos’è una “best practice” di Adobe Workfront?

Le best practice sono linee guida che rappresentano una linea d’azione efficace ed efficiente; sono facilmente adottabili da te e dagli utenti della tua azienda; e possono essere replicate con successo in tutta l’organizzazione.

Mentre esamini questi consigli, tieni presente che alcune best practice di Workfront sono universali mentre altre potrebbero essere più specifiche per un dato argomento. Utilizza queste best practice come una base comune per le impostazioni e l’utilizzo del sistema Workfront.

## Esplorazione di questa pagina

Scorrendo questa pagina, troverai innanzitutto un elenco di alto livello di tutte le best practice relative all’argomento. Questo ti consente di rivedere i consigli senza immergerti nei dettagli delle motivazioni.

“Perché queste sono best practice?” che si trova dopo l’elenco di alto livello, fornisce maggiori dettagli su alcune delle best practice e sul motivo per cui sono considerate un processo, uno strumento ecc. da implementare con la tua istanza di Workfront.

</br>
</br>

## Best practice per i rapporti personalizzati

* È consigliabile utilizzare i prompt dei rapporti per limitare i risultati di un rapporto, anziché creare più rapporti simili o creare strutture di filtro complesse in un rapporto.

* Accelerare la creazione di rapporti copiando un rapporto esistente simile da cui creare il nuovo rapporto.

* Utilizzare i caratteri jolly basati sugli utenti per creare rapporti dinamici in modo che l’utente che visualizza il rapporto possa visualizzare informazioni pertinenti.

* Creare viste che consentono la modifica in linea.

</br>
</br>


## Perché queste sono best practice?

**Best practice**

È consigliabile utilizzare i prompt dei rapporti per limitare i risultati di un rapporto, anziché creare più rapporti simili o creare strutture di filtro complesse in un rapporto.


**Ecco perché**

Riduci il numero di rapporti da generare ed espandi l’utilizzo dei rapporti creati, includendo i prompt, in particolare sui rapporti eseguiti di frequente.

I prompt consentono di aggiungere filtri a un rapporto “sul momento” senza modificare le impostazioni del filtro del rapporto. Ad esempio, disponi di un rapporto che consente di trovare le attività di un determinato stato assegnate a un team specifico. Aggiungi prompt a questo rapporto “di base” che consentono di limitare l’arco temporale delle scadenze delle attività, visualizzare solo le attività a cui sono allegati documenti o individuare le attività a cui è allegato un particolare modulo personalizzato.


**Nota**: per alcuni utenti i prompt possono creare confusione. In tal caso, più rapporti con titoli chiari potrebbero essere una soluzione migliore per loro.


</br>
</br>

**Best practice**

Accelerare la creazione di rapporti copiando un rapporto esistente simile da cui creare il nuovo rapporto.

**Ecco perché**

Questa funzione consente non solo di risparmiare tempo, ma anche di garantire che il nuovo rapporto contenga i filtri, le visualizzazioni o i raggruppamenti necessari a partire dal rapporto originale.

</br>
</br>

**Best practice**

Utilizzare i caratteri jolly basati sugli utenti per creare rapporti dinamici in modo che l’utente che visualizza il rapporto possa visualizzare informazioni pertinenti.

**Ecco perché**

I caratteri jolly basati sull’utente rendono i rapporti più flessibili, consentendo agli autori di rapporti di creare un singolo rapporto che può essere condiviso con più utenti. I caratteri jolly basati sull’utente non solo forniscono informazioni personalizzate per l’utente connesso che visualizza il rapporto personalizzato, ma consentono anche di ridurre il numero di rapporti da creare e gestire.

</br>
</br>

Per istruzioni su come utilizzare i caratteri jolly basati sull’utente nei rapporti, consulta [Creare filtri con caratteri jolly basati sull’utente](https://experienceleague.adobe.com/docs/workfront-learn/tutorials-workfront/reporting/intermediate-reporting/create-filters-with-user-based-wildcards.html?lang=it).

**Best practice**

Creare viste che consentono la modifica in linea.

**Ecco perché**

Con la modifica in linea, gli utenti possono modificare le informazioni di un elemento direttamente da un rapporto o da un elenco. Si tratta di un risparmio di tempo perché gli utenti non devono aprire l’oggetto per apportare modifiche o passare da un oggetto all’altro durante l’aggiornamento di più elementi. Assicurati che gli utenti sappiano che la modifica in linea è comoda e rapida (due cose che contribuiscono all’adozione da parte degli utenti di Workfront).
