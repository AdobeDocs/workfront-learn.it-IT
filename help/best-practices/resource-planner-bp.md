---
title: 'Best practice: Pianificazione risorse'
description: Esplora i consigli sulle best practice degli esperti di Adobe Workfront sulla configurazione, la gestione e l’utilizzo della Pianificazione risorse di Workfront.
feature: Resource Management
role: Admin, Leader, User
level: Beginner
jira: KT-10922
exl-id: 8c81892e-d554-43e6-aeba-106bade52cf9
source-git-commit: a25a49e59ca483246271214886ea4dc9c10e8d66
workflow-type: ht
source-wordcount: '600'
ht-degree: 100%

---

# Best practice: Pianificazione risorse

## Che cos’è una “best practice” di Adobe Workfront?

Le best practice sono linee guida che rappresentano una linea d’azione efficace ed efficiente; sono facilmente adottabili da te e dagli utenti della tua azienda; e possono essere replicate con successo in tutta l’organizzazione.

Mentre esamini questi consigli, tieni presente che alcune best practice di Workfront sono universali mentre altre potrebbero essere più specifiche per un dato argomento. Utilizza queste best practice come una base comune per le impostazioni e l’utilizzo del sistema Workfront.

## Esplorazione di questa pagina

Mentre scorri questa pagina, troverai innanzitutto un elenco di alto livello di tutte le best practice per questo argomento. Questo ti consente di rivedere i consigli senza entrare nei dettagli del “perché”.

La sezione “Perché queste sono best practice?”, che si trova dopo l’elenco di alto livello, fornisce maggiori dettagli su alcune delle best practice e sul motivo per cui sono considerate un processo, uno strumento ecc. da implementare con la tua istanza di Workfront.

</br>
</br>

## Best practice per la Pianificazione risorse

* Impostare Workfront per acquisire le informazioni necessarie per utilizzare gli strumenti di gestione delle risorse.

* Invitare i proprietari del progetto a utilizzare la Pianificazione risorse a livello di progetto per stimare la quantità di risorse necessarie.

</br>
</br>

## Perché queste sono best practice?

**Best practice**

Impostare Workfront per acquisire le informazioni necessarie per utilizzare gli strumenti di gestione delle risorse.

**Ecco perché**

Le configurazioni iniziali del sistema dovrebbero includere pianificazioni, ore pianificate, pool di risorse, ruoli assegnati agli utenti e altri oggetti di lavoro poiché queste impostazioni sono essenziali affinché la Pianificazione risorse e gli altri strumenti di gestione delle risorse forniscano informazioni accurate.

Anche se le organizzazioni potrebbero ritenere che l’implementazione della gestione delle risorse sia una fase successiva dell’implementazione di Workfront, è importante impostare Workfront per acquisire le informazioni necessarie per l’utilizzo di questi strumenti, in modo da poter fornire un approccio più semplice alla pianificazione e gestione delle risorse. In questo modo è possibile comprendere l’equilibrio tra la pianificazione delle risorse e la quantità di ore pianificate associate al lavoro effettivo del progetto, riducendo così i rischi di sovraccarico degli utenti e di investimento in un numero eccessivo o insufficiente di risorse.

</br>
</br>

**Best practice**

Invitare i proprietari del progetto a utilizzare la Pianificazione risorse a livello di progetto per stimare la quantità di risorse necessarie.

**Ecco perché**

Per le allocazioni di budget per un singolo progetto, i proprietari del progetto possono utilizzare la Pianificazione risorse a livello di progetto poiché hanno maggiore familiarità con la quantità di tempo necessaria per completare il lavoro, nonché con le risorse necessarie per farlo. Questo non è solo un ottimo modo per gestire i ruoli, la loro disponibilità e l’allocazione generale ai progetti, ma anche per condividere informazioni nella Pianificazione risorse a livello di sistema.

Quando si pianificano le risorse a livello di progetto, queste informazioni si riflettono automaticamente nella Pianificazione risorse a livello di sistema per fornire visibilità tra le persone responsabili del lavoro (ad esempio, project manager) e le persone che compongono il personale dell’organizzazione (ad esempio, manager, persone di livello C, manager risorse, ecc.). Ciò consente a vari utenti di ottenere un “quadro generale” di come le risorse vengono gestite su più progetti a livello di sistema.

**Nota**: la Pianificazione risorse si trova in due aree di Workfront, a seconda che si vogliano preventivare le risorse per un solo progetto o per più progetti.

Accedi alla Pianificazione risorse di un singolo progetto passando al caso di business del progetto > Budget risorse > Modifica Budget risorse e aggiungi dettagli ai pool di risorse per iniziare a definire il budget di risorse.
Pianifica le risorse per più progetti accedendo al menu principale di Workfront > Risorse > Pianificazione (visualizzato per impostazione predefinita).
